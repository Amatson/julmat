---
layout: article
title: "Juhlatilan haku"
date: 2019-08-02
excerpt_separator: <!--more-->
image:
  teaser: teaser_heart_code.jpg
---

Juhlatila, eli missä vieraat kokoontuvat vihkiseremonian jälkeen, lienee häiden isoin kysymys.
Ensimmäinen tehtävä oli miettiä kaupunki. Valtiota ei sentään tarvinnut pohtia, mutta Jyväskylään muuton jälkeen olisi Keski-Suomikin ollut vaihtoehto.
<!--more-->
Ratkaisevaksi kysymykseksi muodostui häätilojen saatavuus sekä vieraiden helppo saapuminen. Merkitystä toi myös häämatkalle lähdön helppous, sillä Helsinki-Vantaa on lähempänä pk-seutua kuin Jyväskylää.
Joten.

# Hääjuhlat Espoossa
Espoo ja etenkin Leppävaara vanhana kotiseutuna vetivät puoleensa. Harkitsimme jopa Otaniemen tilaratkaisuja, mutta tilojen varaaminen olisi haastavaa tämän pariskunnan jäädessä ilman erityisasemayhdistysstatusta. Niinpä lähdimme perinteisemmällä ratkaisulla. Kriteereinä oli tila, jonne saisi tuoda omat juomat, johon mahtuu helposti liikkumaan 60-70 ihmistä ja jossa voi hyödyntää omaa tarjoiluhenkilökuntaa. Meillä kun oli hyvä idea.

Teekkarit, nuo rakkaat höpönassut, joiden eräs totisimmista lausahduksista on "Keittiössä on parhaat bileet!", tuottaisivat suurta ongelmaa vieraslistan osalta. Kuinka rajata juhlasta pois ne tärkeät ihmiset, joiden kanssa on kasvanut diplomi-insinööriyttä kohti? Onneksi meillä oli jo ystävän häiden kautta malliratkaisu: talkoilu. Ne luotettavat ja upeat ihmiset, jotka eivät mahtuisi tilan koon ja budjetin puolesta itse juhlaan ja jotka rakastavat tarjoilua, voisivat olla osa juhlia järjestelyissä auttaen! Joten hääjuhlien sijainti olisi optimaalisimmillaan lähempänä Otaniemeä, josta henkilökunta saapuu.
Ja kohtahan meillä tärppäsi.

## Villa Åkerblom

![Villa Åkerblom](/images/juhlatila.jpg "Villa Åkerblom")

Villa Åkerblom, sopivasti Otaniemen ja Leppävaaran välissä sijaitseva kartano luonnonkauniin merimaiseman vierellä. Varaus on käytännössä tehty ja paketin sisältöä suunnitellaan.

Enää puuttuu kirkko, jonka varausmahdollisuutta Espoossa odotellaan!
