---
layout: article
title: "Viimeistelyä ja viimehetken informointia"
date: 2020-02-19
excerpt_separator: <!--more-->
image:
  teaser: teaser_valmistelut.jpg
---

Häät puksuttavat kohti kuin kello kuuden juna ja tekemistä riittää!
<!--more-->
Vielä ei ole kuitenkaan aika luovuttaa, muutama päivä jäljellä ja langat alkavat muistuttaa jo erehdyttävästi valmista maton kuviointia. Viimehetken päivitys sisältää myös lukemisen arvoista informaatiota, joka koitetaan tiivistää myös infosivulle.

##### Kuljetuksia

Kirkolta juhlapaikalle on järjestelty kuljetuksia, jotka tosin nojaavat vahvasti autollisten vieraiden kuljetuskapasiteettiin. Otathan siis autoilevana autopaikat täyteen siirtyessäsi kirkolta juhliin. Jos jäät ilman kyytiä niin ei hätää, monitoimitalkooapumme toimittaa myös taksikuskin virkaa ja hoidamme näin jokaisen perille juhlapaikalle!

Illan pimetessä juhlijat kaipaavat varmasti ihmisten ilmoille, ja laitamme seinälle mahdollisuuden kimppakyytien järjestelyyn juhlista joukkoliikennesolmuun. Jos jatkat matkaa pidemmälle niin tarkista junien/bussien lähtöaikataulut esimerkiksi Leppävaaran asemalta, jonne ohiajavien autoilijoiden on helppo jättää väsynyt matkustaja. Jälleen, mikäli autossasi on tilaa niin viethän ainakin yhden vieraan mukanasi, mieluusti lähtöhalukkaan juhlijan.

Kirkolle on noin kilometrin kävelymatka Leppävaaran asemalta, ja lähibussit pysähtyvät melkein portaille. Uskomme vieraiden pääsevän vihkitilaan asti.^^

##### Vihkiminen

Vihkiminen tapahtuu klo 14 alkaen Leppävaaran kirkolla. Paikalle voi saapua jo hyvissä ajoin aiemmin, tilassa ei ole muita tapahtumia tuntia ennen vihkimistä. Ainakin 15min aiemmin lienee suositeltavaa, jotta ehdit rauhassa laittaa takin naulakkoon ja vaihtaa pari sanaa tutun vierustoverin kanssa jännityksen tasaamiseksi.

Vihkimisen jälkeen otamme yhteiskuvat kirkolla, sateen kastellessa runsaammin kirkon sisällä.

Hääpari siirtyy ulkokuvauksiin vihkitilaisuuden jälkeen, jonka aikana vieraat siirtyvät pääjuhlapaikalle. Vastavihittyjä saa hieman odotella, ja juhlat aloitetaan onnittelujonon ja maljannoston merkeissä klo 16 aikaan. Juhlapaikalla on kuitenkin tarjolla kurkun kostuketta ja passiivisen aktivoivia aktiviteettejä, joten kauas ei kannata tässä välissä eksyä!

##### Aktiviteetteja

Juhlatilassa on tarjolla sekä pöytäaktiviteetteja vierustoverien kanssa, että muuta nähtävää ja tehtävää. Muista ainakin laittaa nimesi vieraskirjaan! Se on paras tapa jättää lähtemätön jälkesi hääparin muisteloihin.

Visuaalista viihdykettä tarjoaa myös hääparin yhteistä matkaa kuvaava aikajanaseinä, joka sisältää myös taianomaisen yllätyksen teknologia-uteliaille tai -orientoituneille vieraille. Jännittävää!

##### Illalla tanssitaan!

Illalla on luvassa perinteisten valssiaskelten lisäksi menevämpää musiikkia ja klassisia askelluksia. Näitä oppii varmasti lennossa, mutta jos haluat hioa jonkin tanssin pyörähdyssarjojasi, niin Cicapo voi olla hyvä kohde vilkaista [JuupiTuubista](https://www.youtube.com/watch?v=EKaCjgP3gjc).

##### Mitäs muuta?

Jos haluat avata sanaisen arkkusi ja onnitella hääparia nokkelin sanakääntein koko juhlakansan ihailevien silmien alla, on tähän oiva mahdollisuus pääruoan loppupuolella. Pidempiä puheita varten toivomme teidän ottavan yhteyttä [Bestmaniin](https://julmat.fi/info) jotta tähän voidaan varata etukäteen sopiva aika. Extempore-puheitakin toki otetaan vastaan hiljentämättä!

Näillä varmaan päästään jo pitkälle! Tervetuloa todistamaan suurta päiväämme!

Rakkain terveisin,
JulMat