---
layout: article
title: "saapuminen"
date: 2020-02-20
excerpt_separator: <!--more-->
image:
  teaser: teaser_maps.jpg
---

Luontoa (ja aikaa) säästääksemme emme printtaa poisheitettävää paperia informointiin. Tässä siis saapumisohjeet Juhliin!
<!--more-->
Google-mapsilla pärjää hyvin, joten näitä ohjeita ei sikäli tarvitse lukea jos olet teknologianatiivin sukupolven edustaja tai ikiaikainen adaptoituja.^^

### Kirkolle saapuminen
Leppävaaran kirkolle saapuminen on tällä hetkellä ohjeista selkein, kaikki muu sotkeentuu remonttien takia.

Kehää pitkin ajettaessa idästä länteen on otettava Mestarin Tunnelissa oikeanpuolimmainen kaista ja heti tunnelin jälkeen poistuttava liittymästä Leppävaaraan. Etelän suunnasta eli Kehää lännestä pitkin ajaessa poistutaan Kehältä ennen Mestarin tunnelia Leppävaaran liittymään, bussipysäkkien jälkeen tiukka kurvi oikealle ja käännös oikealle Kehän ali. Ostarin parkkipaikan jäädessä oikealle käännytään Lintuvaaraan vievälle tielle. Sitä posotetaan kunnes mäki alkaa kohota ja Kirkko näkyy vasemmalla. Kirkon ohitettuasi käännytään kirkon taa vasemmalle ja uudestaan vasemmalle kirkon pihaan.

![Kirkolla](/images/maps_kirkolla.PNG "Ohjeet Kirkolla")

Parkkipaikkoja riittää. Kävele vastapäivään kiertäen ylös kirkon yläporttikongille, raput alas, suihkulähteen ohi ja pääovi löytyy vasemmalta. Käytävää eteenpäin, takki naulaan ja ei muuta kuin kirkkosalia kohti!

![Kirkolle](/images/maps_kirkolle.PNG "Ohjeet Kirkolle")

Kirkolle kävellessä aikaa menee vajaa vartti kevyttä viikonloppuvauhtia. Asemalta alkaa kävelykatu joka jatkuu lähes kirkolle asti. Kävelukadun loppuessa loiva oikea, tien yli ja kirkko siintääkin jo portaineen edessä.

### Juhlapaikalle saapuminen

Vihkimisen päätyttyä (ja autojen täytyttyä kimppakyytiläisistä) on aika suunnata juhlien tiimellykseen. Koska Kehä I käy juuri Villa Åkerblomin kohdalla isomman puoleista remonttia, on syytä olla liittymättä varsinaiselle Kehälle lainkaan vaan pitää Kehälle liittyvässä liittymässä keskioikea kaista ja poistua Säterin/Perkkaan liittymästä pois ennen Turuntien liittymää. Tämän jälkeen käännös vasemmalle Säterinkadulle ja suoraa ympyrään asti. Ympyrästä ensimmäinen liittymä oikealle, Turuntien yli ja loiva oikea, jonka jälkeen seurataan Villa Åkerblomin kylttiä vasemmalle. Juhlapaikka ilmaantuu vasemmalle puolelle ennen kuin hiekkatie kaartuu oikealle.

![Juhliin](/images/maps_juhliin.PNG "Ohjeet juhliin")

Juhlapaikalla on pihassa sekä Villa Valgrenin tien varrella parkkitilaa.

### Hotellille saapuminen

Kun juhlat alkavat hiljetä, hotellille (ja Leppävaaraan) löytää kutakuinkin peruuttamalla edelliset ohjeet.
Säterinkadulta käännytään hetkeksi Kehä I:n myötäisesti, mutta poistutaan ensimmäisestä liittymästä ennen junaradan ylitystä ja bussipysäkkejä.

![Hotellille](/images/maps_hotelliin.PNG "Ohjeet hotellille")

Hevosenkengän kurvissa on hyvä paikka jättää mahdollisia kimppakyytiläisiä asemalle, josta lähtee niin bussit kuin junatkin (kuvassa P-alue).

Hotellille ajettaessa autolla pääsee sisään kun käännyt Hevosenkengältä Leppävaarankadulle oikealle, ajat työmaan ohi ja käännyt oikealle Sellon parkkiin (kuvassa X), sisään ajettaessa ennen nousuovea on tolppa johon ilmoittamalla olevansa hotellin vieras saa oven auki. Kun parkkihallissa kääntyy oikealle ja ajaa käytävää pitkin tarpeeksi (yhdet nosto-ovet matkalla mahdollisesti) päätyy hotellin vieraille varatulle parkkiosiolle. Jos ne ovat täynnä, voit jättää myös käytävän toiselle puolelle kauppakeskuksen asiakaspaikoille. Muista pyytää vastaanotosta parkkilipuke!

![Hotellissa](/images/maps_hotellissa.PNG "Ohjeet hotelliin")


### Eikähän näillä jo pärjää vanhentunutta tiekartastoakin tavaava vieras!
